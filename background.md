---
layout: page
title: Background
permalink: /background/
---

# DDoSecrets Leaks

[Distributed Denial of Secrets](https://ddosecrets.com/wiki/Distributed_Denial_of_Secrets) မှ မြန်မာနိုင်ငံနှင့် စပ်လျဉ်း၍ [Myanmar Financials](https://ddosecrets.com/wiki/Myanmar_Financials) နှင့် [Myanmar Investments](https://ddosecrets.com/wiki/Myanmar_Investments) leak ၂ ခု ထုတ်ဖော်ခဲ့ပါသည်။ 

ပထမ leak (၂၀၂၀ မတ်လ) တွင် 

* မြန်မာနိုင်ငံရင်းနှီးမြှုပ်နှံမှုကော်မရှင်မှ ဖောက်ထွင်းခံခဲ့ရသည့် ထောင်ပေါင်းများစွာသော လျှို့ဝှက်စာရွက်စာတမ်းများ၊ 
  
* ရင်းနှီးမြှုပ်နှံမှု အဆိုပြုချက်နှင့်ခွင့်ပြုချက်များဆိုင်ရာအချက်အလက်များ 

ပါရှိပြီး (အဆိုပါဖိုင်များတွင် ရိုဟင်ဂျာလူမျိုးများ၏ အိုးအိမ်စွန့်ခွာထွက်ပြေးတိမ်းရှောင်မှု၊ လူမျိုးတုံးသတ်ဖြတ်မှုနှင့် ဆက်စပ်နေသည့် သတ္တုတူးဖော်ရေးနှင့်ရေနံလုပ်ငန်းများ ဆိုင်ရာနိုင်ငံခြားရင်းနှီးမြှုပ်နှံမှုများ အချက်အလက်များ အသေးစိတ်ပါရှိသဖြင့်) [Justice for Myanmar](https://www.justiceformyanmar.org/) က အသေးစိတ် လေ့လာပြီး ကုမ္ပဏီ ၂၆ ခုကို စစ်တပ်နှင့် ဆက်နွယ်နေသော အဖွဲ့အစည်းများအဖြစ် စာရင်းသွင်းနိုင်ခဲ့ပါသည်။

ဒုတိယ leak (၂၀၂၁ ဖေဖော်ဝါရီလ) တွင် 

* မြန်မာနိုင်ငံတွင် မှတ်ပုံတင်ထားသော ကုမ္ပဏီများနှင့် ကော်ပိုရေးရှင်းကြီးများ၏ သိန်းနှင့်ချီသော မှတ်တမ်းမှတ်ရာများ

* ကုမ္ပဏီ မှတ်ပုံတင်ပါ အချက်အလက်များ (စက်ဖြင့်အလိုအလျောက် ဖတ်ရှုနိုင်သော ဖော်မက်)

* ကုမ္ပဏီပေါင်း ၁၂၀၀၀၀ တို့၏ စာရွက်စာတမ်းများနှင့် ကုမ္ပဏီ အရာရှိများ၏ မှတ်ပုံတင် မိတ္တူများ

* အများနှင့်ဆိုင်သော တင်ဒါ ၃၀၀၀ကျော်

* ကုမ္ပဏီဆိုင်ရာ မြန်မာ ဥပဒေ စာရွက်စာတမ်းမျိုးစုံ

* ရွေးကောက်ပွဲဝင် ကိုယ်စားလှယ်လောင်းများကို တိုက်ဆိုင်စစ်ဆေးနိုင်သည့် ဘဏ္ဍာရေးနှင့် ကုမ္ပဏီဆိုင်ရာ အချက်အလက်မှတ်တမ်းများ

ပါဝင်ပြီး Google အနေနှင့် သမ္မတ Biden ၏ Executive Order of 11 February 2021 concerning Myanmar နှင့် ညိစွန်းသည့် လူပုဂ္ဂိုလ်များနှင့် ကုမ္ပဏီများ၏ Gmail နှင့် Blog များကို ပိတ်သိမ်းစေခဲ့ပါသည်။ 

# Difficulties to Analyze the Leaks

**လူအားဖြင့် manually စစ်ဆေးရန် ခက်ခဲခြင်း** -- အဆိုပါ Leak ၂ ခုလုံးတွင် စနစ်တကျ မာတိကာ/စာရင်းသွင်းထားခြင်း မရှိသော ဖိုင်ပေါင်း ထောင်သောင်းချီ (အထူးသဖြင့် ဒုတိယ leak တွင် မာတိကာ/စာရင်းသွင်းထားခြင်း မရှိသော ဖိုင်ပေါင်း ၂ သိန်းကျော်) ပါရှိပြီး လူအားဖြင့် (manually) စစ်ဆေးနိုင်ရန် အခက်အခဲ ရှိပါသည်။ 

**တိမ်မြုပ်နေသော ဆက်နွယ်မှုများကို လေ့လာနိုင်ရန် နည်းပညာမရှိခြင်း** -- နိုင်ငံတကာမှ Targeted Sanctions စီးပွားရေး ပိတ်ဆို့မှုများ ထိရောက်သည်နှင့်အမျှ ပိတ်ဆို့ခံ ပစ်မှတ်များအနေနှင့် ယခင်က လူအများ သိရှိထားခြင်း မရှိသော Shell Company များ၊ အမည်ခံ ကုမ္ပဏီ အသစ်များကို အသုံးပြုကာ စီးပွားရေး ပိတ်ဆို့မှုများကို ကျော်လွှားရန် ကြိုးစားလာသည်ကို တွေ့ရှိရပါသည်။ 

အဆိုပါ တိမ်မြုပ်နေသော ဆက်နွယ်မှုများကို ဖော်ထုတ်ရန် အဆိုပါ ဖိုင်များ၏ မာတိကာကို ပြန်လည်တည်ဆောက်နိုင်ရန် အရေးတကြီး လိုအပ်နေပါသည်။

**အသစ်ပေါ်ထွက်လာသည့် data များကို အလျင်အမြန် လေ့လာနိုင်ရန်လဲ လိုအပ်ခြင်း** -- ထို့အပြင် မဝေးသည့် အနာဂတ်ကာလတွင်လဲ ထပ်မံ ပေါ်ထွက်လာသည့် leak အသစ်မှ စာရွက်စာတမ်းများကို အလျင်အမြန် အလိုအလျောက် (automatically) မာတိကာ/စာရင်းသွင်းနိုင်ရန် လိုအပ်ပါသည်။ 

သို့မှသာ Justice for Myanmar နှင့် အခြား အဖွဲ့အစည်းများ အတူတကွ Leaked document များကို အမြန် လေ့လာဆန်းစစ်နိုင်ပြီး စီးပွားရေး ပိတ်ဆို့မှုများနှင့် ညိစွန်းသည့် လူပုဂ္ဂိုလ်သစ်/အဖွဲ့အစည်းသစ်များ၏ ဆက်နွယ်မှုများကို အချိန်နှင့် တပြေးညီ ထုတ်ဖော်နိုင်မည် ဖြစ်ပါသည်။ 

# Photocopy Culture of Myanmar

မြန်မာနိုင်ငံတွင် ရုံးလုပ်ငန်းများ (အထူးသဖြင့် အစိုးရဌာနများ) ဆောင်ရွက်ရာတွင် Digital နည်းပညာများဖြင့် မလုပ်ဆောင်နိုင်ပဲ စာရွက်စာတမ်း မိတ္တူများကိုသာ ဖိုင်တွဲ၍ ဆောင်ရွက်ကြ၊ သိမ်းဆည်းကြပါသည်။ ယခု e-Government/e-Nation Movement များ ဆောင်ရွက်ရာတွင် ရှိရင်းစွဲ စာရွက်စာတမ်းများကို Digitize အလျင်အမြန် ပြုလုပ် မာတိကာ/စာရင်းသွင်းနိုင်ခြင်း မရှိသဖြင့် Digitization အပြည့်အဝ မအောင်မြင်ပဲ အခက်အခဲများ ကြုံတွေ့ နေရပါသည်။ 

စာရွက်ပုံကြီးတခုကို အလျင်အမြန် အလိုအလျောက် Digitize ပေးနိုင်သော System တခု ပေါ်ပေါက်လာပါက Digitization Process လွယ်ကူ လျင်မြန် ချောမွေ့သွားမည် ဖြစ်ပါသည်။ 